---
layout: main
---

<div class="row">
    <div class="col-md-4 col-sm-12">
        <h2>Rychle k věci</h2>

        <p>Cena od 500 Kč ročně, platba převodem na účet. Můžete si vybrat,
        jestli chcete číst dál na webu, nebo raději na papíru. Bez plateb
        od čtenářů zanikneme.</p>

        <p><a href="http://bit.ly/predplatne-ohlasu" class="btn btn-primary">Objednat předplatné</a></p>

        <p class="text-muted">Pokud vám platba bankovním převodem nevyhovuje,
        ozvěte se nám prosím na <a href="mailto:predplatne@ohlasy.info">
        predplatne@ohlasy.info</a> nebo +420 608 763 954 a jistě se nějak domluvíme.</p>
    </div>
    <div class="col-md-8 col-sm-12">
        <h2>Co získáte</h2>
        <p>Když si předplatíte tištěnou verzi, přijde vám každý měsíc do schránky
        čtyřicet pečlivě graficky upravených stránek kvalitního, zajímavého a
        podstatného čtení o aktuálním dění, historii i krajině našeho regionu.
        Předplacením Ohlasů na webu získáte totéž, ale v podobě pravidelně
        aktualizovaného webu. Nic vám samozřejmě nebrání předplatit si Ohlasy
        v tištěné podobě, číst některé články na webu a k jiným se vrátit až
        v klidu na papíře.</p>

        <p><strong>Nově si můžete objednat také dárkové předplatné</strong> a
        obdařit tak svého oblíbeného tatínka/babičku/radního rokem dobrého
        čtení. Stačí v objednávkovém formuláři vyplnit odlišnou fakturační a
        dodací adresu a zaškrtnout, jestli vám máme během prosince poslat
        dárkový certifikát, abyste měli co položit pod stromeček.</p>

        <h2>Proč platit?</h2>
        <p>Články na webu jsou dostupné každému, takže pokud platit nechcete,
        nemusíte. Pokud se ale nenajde dostatek platících čtenářů (a zatím nenašlo),
        Ohlasy zaniknou. Zatím existují díky dobrovolné práci a tunelování několika
        rodinných rozpočtů, ale tento model není udržitelný. Pokud v Ohlasech
        aspoň několikrát do měsíce najdete zajímavý článek, zvažte, jestli vám
        taková služba za těch několik desetikorun měsíčně stojí. A kdyby vás
        zajímalo podrobnější vysvětlení, přečtěte si (jak jinak) náš komentář
        o <a href="http://www.ohlasy.info/clanky/2016/10/krize-medii.html">krizi médií</a>.</p>

        <h2>Varianty předplatného</h2>
        <p>Ohlasy vychází na webu a v tištěné podobě, ve které jednou měsíčně
        shrneme články vydané na webu v uplynulém měsíci. Základní předplatné
        na webu i na papíře stojí stejně: 500 Kč ročně. Můžete si tedy vybrat,
        jestli chcete Ohlasy v tištěné podobě, nebo jestli jste spokojeni se
        čtením na webu. Pokud si to můžete dovolit, zvažte prosím i vyšší
        nabízené varianty: 1000 a 2000 Kč ročně. Usnadníte nám další rozvoj.</p>

        <h2>Otázky &amp; odpovědi</h2>
        <p><em>Můžu si papírové vydání objednat odkudkoliv, nebo máte distribuci
        jen po Boskovicích?</em> Tištěné vydání vám doručíme poštou kamkoliv
        po ČR.</p>
        <p><em>Dá se papírové vydání koupit i bez předplatného?</em> Ano,
        <a href="http://www.ohlasy.info/tisk.html">podívejte se na mapu obchodů</a>.</p>
        <p><em>Nemohl bych zaplatil kartou nebo přes PayPal?</em> Výhledově
        ano, momentálně ne. Pokud vám platba bankovním převodem nevyhovuje,
        <a href="mailto:predplatne@ohlasy.info">napište nám</a>, prosím.
        Sejde-li se dost hlasů pro alternativní platební metody, zapojíme je
        dřív. (Znamená to pro nás dodatečné měsíční náklady, proto jsme zatím
        zůstali jen u bankovního převodu.)</p>
        <p><em>Co přesně znamená „roční předplatné“, kalendářní rok?</em>
        Předplatné je „plovoucí“, můžete ho zahájit kdykoliv během roku a vyprší
        o rok později.</p>
        <p><em>Proč bych vám měl platit, to si nevystačíte s příjmy z reklamy?</em>
        Ani náhodou. Inzerce je pro nás důležitý zdroj příjmů, ale kdybychom neměli
        žádný další, nejsme schopni udržet ani základní provoz Ohlasů, natož abychom mohli
        důstojně odměnit externí autory nebo se rozvíjet.</p>
        <p><em>Proč bych měl platit za čtení na webu?</em> Protože vytvoření
        textů a provoz kvalitních novin stojí hodně úsilí a peněz nezávisle na
        tom, jestli výsledné texty čtete na webu, nebo na papíře. Každý platící
        čtenář zvyšuje šanci, že naše texty budete moci číst i do budoucna.</p>
        <p><em>Proč web nezamknete, aby na něj mohli jen předplatitelé?</em>
        Aby noviny fungovaly tak, jak mají, musí být veřejně přístupné. Chceme,
        aby si je mohl přečíst každý, třeba i náhodný kolemjdoucí nebo někdo,
        kdo dané téma hledal pomocí webového vyhledávače. Nevíme, jestli budou
        Ohlasy fungovat bez zamykání, ale víme jistě, že zamknuté by nefungovaly.</p>
    </div>
</div>
