---
layout: main
---

<div class="row">
    <div class="col-md-4 col-sm-12">
        <h2>Rychle k věci</h2>

        <p>Od 50 Kč měsíčně nebo 500 Kč ročně, platba
        převodem na účet. Číst můžete na webu i na papíře.</p>

        <p><a href="http://bit.ly/predplatne-ohlasu" class="btn btn-primary">Objednat předplatné</a></p>

        <p class="text-muted">Pokud vám platba bankovním převodem nevyhovuje,
        ozvěte se nám prosím na <a href="mailto:predplatne@ohlasy.info">
        predplatne@ohlasy.info</a> nebo +420 608 763 954 a jistě se nějak domluvíme.</p>
    </div>
    <div class="col-md-8 col-sm-12">
        <h2>Proč platit?</h2>
        <p>Média na celém světě prochází dlouhodobou ekonomickou krizí. Příjmy z
        inzerce v tištěných titulech klesají a příjmy z reklamy na webu nejsou
        tak vysoké, aby je nahradily. Důsledky jsme pocítili i v našem regionu,
        kde rokem 2014 přestaly po čtvrt století existence vycházet regionální
        noviny Boskovicko.</p>
        <p>Cest z této krize je málo, a podle našeho názoru existuje pouze jediná,
        která vede ke kvalitním médiím: Pokud chce být čtenář zákazníkem a nikoliv
        prodávaným zbožím, musí být ochoten za novinařinu platit. Jedině tak
        dostane informace, které jsou psané v jeho zájmu – nikoliv v zájmu
        inzerentů, politiků nebo podnikatelů.</p>
        <p>Když jsme začátkem roku 2015 začali pracovat na Ohlasech, náš hlavní
        cíl byl jasný: dělat regionální novinařinu, která bude jako zdroj
        kvalitních, ověřených, zajímavých informací a konstruktivní kritiky zlepšovat
        region, ve kterém žijeme. Posuďte sami, nakolik se nám to daří – a pokud chcete,
        abychom ve své práci pokračovali, předplaťte si nás, prosím. Bez peněz od
        čtenářů nepřežijeme.</p>

        <h2>Varianty předplatného</h2>
        <p>Ohlasy od počátku své existence vychází na webu. Od podzimu 2016
        přibude též tištěný měsíčník, který obsahuje články vydané na webu v předchozím
        měsíci. Coby předplatitel si můžete vybrat, jestli si dál vystačíte se
        čtením na webu, nebo jestli chcete Ohlasy číst i (nebo jen) na papíře.</p>

        <p>Základní předplatné na webu i na papíře stojí stejně: 50 Kč měsíčně,
        popřípadě 500 Kč ročně. Pokud si to můžete dovolit, zvažte prosím i
        vyšší nabízené varianty: 100 Kč měsíčně (1000 Kč ročně) a 200 Kč měsíčně
        (2000 Kč ročně). Usnadníte nám další rozvoj.</p>

        <h2>Otázky &amp; odpovědi</h2>
        <p><em>To si nevystačíte s příjmy z reklamy?</em> Ani náhodou. Reklama
        je pro nás důležitý zdroj příjmů, ale kdybychom neměli žádný další,
        nejsme schopni udržet ani základní provoz Ohlasů, natož abychom mohli
        důstojně odměnit externí autory nebo se rozvíjet.</p>
        <p><em>Proč bych měl platit za čtení na webu?</em> Protože vytvoření
        textů a provoz kvalitních novin stojí hodně úsilí a peněz nezávisle na
        tom, jestli výsledné texty čtete na webu, nebo na papíře. Každý platící
        čtenář zvyšuje šanci, že naše texty budete moci číst i do budoucna.</p>
        <p><em>Proč web nezamknete, aby na něj mohli jen předplatitelé?</em>
        Protože zamykání obsahu komplikuje život všem zúčastněným a snižuje
        pozitivní dopad novin na region. Pokud většina čtenářů usoudí, že
        nebudou platit za něco, co mohou mít zdarma, Ohlasy zaniknou a nebude
        mít nikdo nic.</p>
    </div>
</div>
