---
layout: main
---

<div class="row">
    <div class="col-md-4 col-sm-12">
        <h2>Rychle k věci</h2>

        <p>Cena od 500 Kč ročně, platba převodem na účet. Číst můžete na webu, od
        podzimu i na papíře. Bez plateb od čtenářů zanikneme.</p>

        <p><a
            href="http://bit.ly/predplatne-ohlasu"
            onclick="trackOutboundLink('http://bit.ly/predplatne-ohlasu'); return false;"
            class="btn btn-primary">Objednat předplatné</a></p>

        <p class="text-muted">Pokud vám platba bankovním převodem nevyhovuje,
        ozvěte se nám prosím na <a href="mailto:predplatne@ohlasy.info">
        predplatne@ohlasy.info</a> nebo +420 608 763 954 a jistě se nějak domluvíme.</p>
    </div>
    <div class="col-md-8 col-sm-12">
        <h2>Proč platit?</h2>
        <p>Média na celém světě prochází dlouhodobou ekonomickou krizí. Příjmy z
        inzerce v tištěných titulech klesají a příjmy z reklamy na webu nejsou
        tak vysoké, aby je nahradily. Důsledky jsme pocítili i v našem regionu,
        kde rokem 2014 přestaly po čtvrt století existence vycházet regionální
        noviny Boskovicko.</p>
        <p>Cest z této krize je málo, a podle našeho názoru existuje pouze jediná,
        která vede ke kvalitním médiím: Pokud chce být čtenář zákazníkem a nikoliv
        prodávaným zbožím, musí být ochoten za novinařinu platit. Jedině tak
        dostane informace, které jsou psané v jeho zájmu – nikoliv v zájmu
        inzerentů, politiků nebo podnikatelů.</p>
        <p>Když jsme začátkem roku 2015 začali pracovat na Ohlasech, náš hlavní
        cíl byl jasný: dělat regionální novinařinu, která bude jako zdroj
        kvalitních, ověřených, zajímavých informací a konstruktivní kritiky zlepšovat
        region, ve kterém žijeme. Posuďte sami, nakolik se nám to daří – a pokud chcete,
        abychom ve své práci pokračovali, předplaťte si nás, prosím. Bez peněz od
        čtenářů nepřežijeme.</p>

        <h2>Varianty předplatného</h2>
        <p>Ohlasy od počátku své existence vychází na webu. Od podzimu 2016
        přibude též tištěný měsíčník, který bude obsahovat články vydané na webu
        v předchozím měsíci. Coby předplatitel si můžete vybrat, jestli si dál
        vystačíte se čtením na webu, nebo jestli chcete Ohlasy číst i (nebo jen)
        na papíře. První řadové číslo papírových Ohlasů vyjde zřejmě v listopadu.</p>

        <p>Základní předplatné na webu i na papíře stojí stejně: 500 Kč ročně.
        Pokud si to můžete dovolit, zvažte prosím i vyšší nabízené varianty:
        1000 a 2000 Kč ročně. Usnadníte nám další rozvoj.</p>

        <h2>Otázky &amp; odpovědi</h2>
        <p><em>Můžu si papírové vydání objednat odkudkoliv, nebo máte distribuci
        jen po Boskovicích?</em> Tištěné vydání vám doručíme poštou kamkoliv
        po ČR.</p>
        <p><em>Nemohl bych zaplatil kartou nebo přes PayPal?</em> Výhledově
        ano, momentálně ne. Pokud vám platba bankovním převodem nevyhovuje,
        <a href="mailto:predplatne@ohlasy.info">napište nám</a>, prosím.
        Sejde-li se dost hlasů pro alternativní platební metody, zapojíme je
        dřív. (Znamená to pro nás dodatečné měsíční náklady, proto jsme zatím
        zůstali jen u bankovního převodu.)</p>
        <p><em>Co přesně znamená „roční předplatné“, kalendářní rok?</em>
        Předplatné je „plovoucí“, můžete ho zahájit kdykoliv během roku a vyprší
        o rok později.</p>
        <p><em>Proč bych vám měl platit, to si nevystačíte s příjmy z reklamy?</em>
        Ani náhodou. Inzerce je pro nás důležitý zdroj příjmů, ale kdybychom neměli
        žádný další, nejsme schopni udržet ani základní provoz Ohlasů, natož abychom mohli
        důstojně odměnit externí autory nebo se rozvíjet.</p>
        <p><em>Proč bych měl platit za čtení na webu?</em> Protože vytvoření
        textů a provoz kvalitních novin stojí hodně úsilí a peněz nezávisle na
        tom, jestli výsledné texty čtete na webu, nebo na papíře. Každý platící
        čtenář zvyšuje šanci, že naše texty budete moci číst i do budoucna.</p>
        <p><em>Proč web nezamknete, aby na něj mohli jen předplatitelé?</em>
        Protože zamykání obsahu komplikuje život všem zúčastněným a snižuje
        pozitivní dopad novin na region.</p>
    </div>
</div>
